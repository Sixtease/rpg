Události osvobození města sedí na dávné proroctví, které praví, že hrdinové budou moci město zbavit dávného prokletí. Musejí projít ještě jednou zkouškou, která ověří, zda se proroctví týká skutečně jich. Když se to potvrdí, ukáže se, že oni jsou ti, kdo dokáží zbavit město draka, který každý rok hrozí záhubou města a nechá se uplatit jenom lidskou (trpasličí) obětí.

Trpasličí oběť ho uspokojí jen dočasně. Jediné, co rozváže dračí kletbu, je dobrovolně prolitá elfská krev.

Z dálav se přivalí poutníci kamenní,
bez hněvu, leč nezastavitelní,
a pouhým prstu hnutím rozpráší ty, jenž město souží,
město, jež zubů nemá v čelisti.

Pokrm, jejž připraví, nezíská jásot, slávu,
ale v mdlém těle Staršího zamezí jiskry ztrátu.

Ti jediní odhrnou z města závoj noci,
jenž šupin ševelením svírá nás v pasti...


... a hlad věčné hloubky znovu rozevře svůj chřtán,
lačný po šarlatu života, v rytmu, jenž nikdy neutichá.
Pán nebeských sklepů, vážený a děsem obtěžkán,
nezemře, ani neodejde, dokud jeho žízeň trvá.

Není zlý, leč vázán, není svobodný, dokud krev nepromluví.

Avšak krev z pleše či z hory, z břicha ani z měchu,
mu není pokrmem, jen svárem a kouřem.
Jedině krev listí, prastará a přímá, v čase nezkalená,
zrozená v lesním světle, a pěstěná v útlém, světlém těle,
která pamatuje, jak tančit v svitu luny,
krev, co uchem nebe probodává,
naplní míru a rozlomí pečeť.

Avšak ruka, jež drží dýku proti jinému,
je jako stín nad studnou: hluboký, ale bez vody.
Jedině dlaň, jež obrací ostří k sobě,
slyší ozvěnu v srdci plamenů.
Až bolest bude z vůle, a krev bez pout,
draka sevře ticho, on odvrátí zrak a vzlétne k úsvitu.
