Mlska dá Nině impulz, aby ukázala nerozluštěný dopis z dračího doupěte jazykovému expertovi v Guldhavenu. Ten jí to přeloží jako popis, jak se dostat do říše mořských víl v Severním moři (na východ od Trpasličího subkontinentu, na sever do Severních hor, vede k Brance). Tam se ale necestuje kvůli přemnoženým mořským wyvernám. Ty se přemnožily, protože jejich přirození predátoři (ještě nevím jací) jsou na pokraji vyhynutí. Jejich vyhynutí způsobuje vypouštění jedovatých zplodin z nějaké továrny uprostřed moře (na ostrově nebo v podmořském městě, zatím nerozhodnuto). Takže: Potřebuju je poslat na moře. Půjdou tedy z Guldhavenu přes hory na východ do Nyborgu, což je chátrající velkopřístav na východním pobřeží Trpasličího subkontinentu. Nyborg býval velký a prosperující přístav, ale s přemnožením wyvern a ochabnutím lodní dopravy se vylidnil. Je tam trpasličí stavitel, který konstruuje loď, která by wyvernímu útoku měla odolat, ale má jen prototyp a hrdinové ho budou muset přesvědčit, aby jim dal loď k dispozici. První, co po tobě chci, jsou komentáře a připomínky ke konceptu.