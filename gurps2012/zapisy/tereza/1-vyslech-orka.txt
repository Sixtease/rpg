Jsme v Ujčíně. Richter si vzpomněl, že se pojedou podívat na místo, kde nás ti nechutní orkové vyklopili. Mák (rozhodla jsem se mu v soukromí psát zatím na konci "K", protože na mága se prý teprve učí), tak ten mák měl docela dobrý postřeh, že bychom tak mohli zjistit proč a hlavně kdo nás měl zájem unést. Jinak se mi zpátky za těma smradlavejma orkama vůbec nechtělo. Náladu mi spravil shopping a vyhlídka na pěknou prácičku. Budu šít brnění pro naši tříčlennou skupinu. Nakoupili jsme na něj libovou kůžičku. Po dvou hodinách nakupování jsme vyrazili na místo. Moc tam toho nezbylo - 3 mrtvoly, jinak nic. Lovci vystopovali, že zbývající 3 lidé se asi vydali směrem Šitbořice. Dost mě zajímalo jak jsou na tom a co vědí - mluvila bych s nimi určitě raději než s orkama. Ale Mák měl docela jasný názor - stopovat orky, kteří se vydali k řece.  Překecal i rychtáře - prý aby se mu ty obludy nepotloukaly po kraji. Tak jsme vyrazili. Dole u řeky už slyšíme orčí chrochtání. Dohodli jsme se, že Dan(a) půjde na výzvědy. 
Půjčila jsem jí svůj maskáčový pláštík, aspoň pro pocit, že nějak pomůžu... přeci jen za ty necelé 2 dny jsme se už docela sčuchly... Vypadá, že se jí líbí Mák, to tedy nevím, co na něm vidí, i když šarm se mu upřít nedá.

Ale zpět...  Dan(a) přišla se zprávou, která nepotěšila - 2 orkové si suší 2 účastníky svatby nad ohníčkem.

Mák vymyslel, že je zkusí uspat, abychom je mohli vyslechnout. Napoprvé mu to moc nevyšlo. Chudák z toho byl dost vyšťavenej. Potřeboval si na další pokus trochu odpočinout, ale skupině došla trpělivost. Tak to risknul A POVEDLO SE.

Druhý org to měl celkem rychlé.
Uspaný ork nám řekl dost šílené věci.
Existuje tábor, kam vozí lidi, aby pracovali.
Vede to jistý ... arcigenerál.
Skupinku ve voze vedl poručík Martin.
