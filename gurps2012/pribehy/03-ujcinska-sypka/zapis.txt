Návrat do vsi (vyšetřování informací od orka)

V Ujčíně kupodivu zajatý ork nezpůsobil pozdvižení. Jedno už tam totiž bylo: Zatímco rychtář s veškerou "domobranou" byl pryč, banditi toho využili a bez odporu si odnesli ze sýpky veškeré zásoby. Březen -- do první úrody jakéhokoliv významnějšího druhu zbývají měsíce. Tím ujčínským způsobili banditi problém.

Orka místní někde přivázali, že se o jeho osudu rozhodne, až bude čas. Naši hrdinové se mezitím věnovali vyšetřování. Jednak se ptali na onoho "poručíka Martina", o němž ork zmínil, že vedl přepadení na svatbě. Nikdo ho ale v Ujčíně neznal. Zašli za Reném, což je místní opilec, hrubián a taky veterán z války. Ani ten Martina neznal. Ale šel s nima aspoň na jedno do hospody, když už musel vstát z křesla. Když byl dotázán o arcigenerálovi, tak prohlásil, že to je blbost, že taková hodnost neexistuje: existuje podle něho jenom generál a armádní generál. Jestli námořnictvo má nějakého arciadmirála nebo co, to je možné, ale nikdy o tom neslyšel.

Rebeka se ještě Reného zeptala na to, "jak je místní kraj opevněn". René se rozpovídal o tom, jak funguje bezpečnost obecně a konkrétně tady. Obecně prý pán nebo jeho lidé objíždí vsi, vybírá naturálie a dbá na to, aby jednak vesničanům zbylo dost pro ně samé a jednak aby od nich nebral nikdo jiný. Ovšem v případě Ujčína to bylo trochu jinak.

Místní kníže Lumír totiž podle Reného slov bere víc, než lidé unesou, a navíc při každé návštěvě znásilní každou ženu, která se mu připlete do cesty a ožere se jak dobytek. Tak to chodilo léta, až se místní skupina banditů slitovala a vzali si Ujčín (i sousední Šitbořice, ale to René neřekl) pod svou ochranu. Díky výborné znalosti terénu, dobrým taktickým schopnostem banditího velitele a neschopnosti Lumírově dokážou banditi zabránit vstupu knížecích ozbrojenců do vsi. Všem je tam lépe.

Toto se samozřejmě nikdy neotevřelo ani neoficializovalo. Lidé většinou ani nevědí, že jsou pod faktickou ochranou banditů a pořád v nich vidí sprosté zloděje, což banditi sami tak rádi nechávají. Je však s podivem, že tentokrát vzali sýpku celou.

Sýpka (zadání úkolu)

Do hospody vtrhl rychtář se skupinkou rozohněných mužů a žen, kteří se překřikovali, co se musí udělat. Hodně se jich shodlo, že muže ze vsi odvedli kvůli orkům naši hrdinové a že jsou na vině tedy oni a že by s tím tedy měli něco udělat. Rychtář si dobrodruhy vzal stranou a omluvil se za reakci vesničanů, ovšem navrhl, aby se přeci jenom k banditům vydali oni, neboť s nikým z vesnice jednak nebudou mluvit a jednak se k banditům nikdo neodváží. A kdo by se odvážil, tak je beztak jejich kumpán. Za vyšetření nabídl refundaci nákladů, které ve vsi měli.

Začalo hledání informace o tom, kde banditi vlastně sídlí. Hledání netrvalo dlouho. Za dveřmí totiž poslouchal rošťák Vítek -- klučina, který za bandity chodí a chce být jeden z nich. Chodí s nima na lov, berou ho na lodičky, prostě je s nima sranda. Tak nabídl, že řekne, kde sídlí výměnou za slib, že je hrdinové nebudou zabíjet.

Okradení

Slib za informaci se směnili a hrdinové se odebrali do hajan, na cestu se vyspat. V noci se Valkier probudil s pocitem, že tady něco nehraje. (pozn.: měl jsem nechat probudit Dhanu, za celé dobrodružství se sotva dostala ke slovu) Opatrně probudil ostatní a všimli si, že je otevřené okno. Po vykouknutí spatřili jezdce na koni uhánějícího pryč z vesnice. Potom si všimli, že zmizel váček s penězi a místo něho na stole leží tři zlaté mince. Čeho už si nevšimli bylo, že ten kůň, na kterém jezdec uháněl, byl jejich.

Cesta k banditům (Záprtek a Prdosmrad)

Ráno se vydali na cestu do tábora banditů. Po cestě potkali jejich hlídku -- dva chlapi, kteří nevyrostli z puberty. Říkali si Záprtek a Prdosmrad a měli pořád kecy, jak by si zamrdali, ale že by Rebeka měla přibrat, že je kosť a koža. Prostě jsou to dva nadrženci, kteří hledají tlusté holky.

Valkier hodil výborně na vyjednávání, navíc od rošťáka Vítka věděl, že jejich velitel se jmenuje Roman a řekl, že ho chce vidět. To Záprtka a Prdosmrada přesvědčilo a odvedli družinu do tábora, a přímo do velitelské budovy.


U banditů (velitel Roman)

Velitel Roman byl trochu překvapen, co tam dělají, ale přijal je přesto s šarmantním úsměvem. Je to vysoký urostlý sympaťák mezi čtyřicítkou a padesátkou, má jizvu na levé tváři a u pasu móóóc hezký palcát.

Pozval je dál, ostatním řekl, ať se vzdálí a nalil hrdinům víno. První, co mu řekli, byla příhoda s Orky a tázali se, jestli o tom něco neví. Nevěděl nic, ale informace to pro něj byla navýsost zajímavá. Když pak nadnesli téma vykradené sýpky, potvrdil, že mu jeho lidi dali echo, že rychtář s lučištníky jsou pryč, a že poslal pro laciné žaludy. Valkier se ho zeptal, proč ale vykradli všechno a lidem nic nenechali. Na to Roman pozvedl obočí, nechal si přivést zodpovědné bandity a ti mu potvrdili, že vzali všechno, když už tam byli a nikdo nehlídal.

Roman jim vynadal do debilů. Aby však banditi jídlo sami přišli vrátit, bylo jaksi sociálně nepřijatelné. Chtějí si přece jenom zachovat status obávaných kruťasů. Roman tedy navrhl, že kluci jim pomůžou donést pytle s žaludama na okraj lesa a hrdinové pak vejdou vítězoslavně do vsi a mohou básnit o epické bitvě nebo o vychytralém okradení zlodějů nebo cokoliv.

Ještě než se rozloučili, poprosil je o malou službičku. Jeden z jeho lidí -- nějaký Kohout -- zradil a dezertoval. Krom toho vzal z jeho kanceláře dokumenty, kde si Roman vedl záznamy o zásluhách svých lidí, a je tam i jmenný seznam ujčínských, kteří s bandity spolupracují nebo k nim patří. A taky mapu s vyznačenou polohou tábora. Kdyby se tohle dostalo do rukou knížete, mohlo by to zvrátit poměr sil a to by odnesli hlavně ujčínští a šitbořičtí. Za jeho hlavu / jazyk / za něho živého / za ukradené dokumenty se hrdinům odvděčí. Zlata moc nemají, ale můžou poskytnout zbraně a trénink.


Návrat do vsi II (vítězoslavný)

V Ujčíně se hrdinové stali hrdiny, dostali každý zlaťák a ovace od místních a v hospodě spatřili chlapa, co odpovídá na popis Kohouta...


************************

Každý dostal 4 body, stav:

132 bodů, 2 zlaté per postava
