Rychtář svolal čtyři lovce, kteří v Ujčíně jsou, a uspořádal výpravu na
místo, kde mělo dojít k havárii vozu s orky a vězni. Požádal hrdiny
o účast -- vyráží se za dvě hodiny z návsi.

Hrdinové šli na nákup. Kovář je veterán z války, takže měl slušný krátký
meč, starožitný velký štít a dokonce slušnou sbírku zlodějského náčiní.
U švadleny koupila Rebeka jehly jak na práci, tak do foukačky, samotnou
foukačku sestrojila z rákosu a u koželuha nakoupili materiál na tři
kožené zbroje. Pak ještě koupili hroty na šípy a nějaké provazy a lana.

Cesta na místo trvala až do odpoledne. Výprava sestávající z rychtáře,
čtyř lovců a naších třech hrdinů, shledala, že tři další zajatí lidé
jsou pryč, kočí a jeho žena jsou pryč a dva orkové jsou pryč. Zbyly
tam tedy tři mrtví zajatci. Stopy orků vedly k řece a nějaké lidské stopy
do Šitbořic -- vsi opačným směrem, než je Ujčín.

Po stopách přišli do tábora orků. Dhana se připlížila na blízko a uviděla,
jak sedí u ohniště, suší dvě mrtvoly zajatců a povídají si ve svém jazyce.

Valkier jednoho orka uspal kouzlem, druhému nedali šanci a beze slova ho
odstřelili pěti synchronizovanými šípy (hajzlové srabští). Spícího svázali,
propleskli a jali se vyslýchat. Dozvěděli se, že za celou akcí stojí jistý
arcigenerál. Lidé jsou unášeni do pracovních táborů, kde jsou jdenak
trénováni na vojáky, jednak nuceni kácet stromy a jednak provádějí ostatní
práce dle potřeby. Táborů je více, i orků je více -- dohoda je s celým
klanem, který má dobrých dvě stě mužů. Velitel jejich jednotky byl nějaký
poručík jménem Martin (mmch náš kočí).

Rychtář rozhodl vzít orka s sebou a ve vsi rozhodnout o jeho dalším osudu.
Lovci s rychtářem pohřbili mrtvé a skupinka se vydala zpět do Ujčína.
